# VERK1 - Lokaverkefni 
Verkefnið gildir 20% af lokaeinkunn.

Haltu utan um verkefnið í nýrri lokaðri geymslu (*e. private repository*) á [github](https://www.github.com). Í geymslunni á að vera eftirfarandi:
- Dagbók, þar sem þú heldur utan um hvað þú gerir í hverjum tíma.
- Skýrsla, í henni tekur þú saman helstu atriði úr dagbókinni ásamt efnislista (hvaða íhlutir eru notaðir) og hlekk á myndband af verkefninu (muna að nafn og dagsetning komi fyrir í myndbandinu).
- Skrá (.ino) með kóðanum sem þú gerir fyrir verkefnið.
---
# Veifandi jólasveinn
Nú er að byrja annasamasti tími ársins hjá jólasveinunum og verða þeir á næstu vikum langtímum saman að heiman. Jólakötturinn er því mikið einn heima og því vantar eitthvað til að kettinum leiðist ekki mikið. Jólasveinarnir hafa því beðið þig um að hanna og smíða gagnvirka listaverkið "*Veifandi jólasveinn*" fyrir köttinn. 

## Grunnkröfur
Listaverkið á að vera þannig að jólasveinn úr pappa veifar stöðugt og ef kötturinn kemur nær listaverkinu en 1 meter þá spilar listaverkið jólalag.

## Aukakröfur
- Hægt er að stjórna með stilliviðnámi hversu nálægt listaverkinu kötturinn þarf að koma til að jólalag spilist.
- Hægt er að velja milli mismunandi laga sem eru spiluð.
    - Með tökkum eða frá tölvunni.
- Bæta við hreyfingu, t.d. vaggar jólasveinninn hausnum um leið og hann veifar.
- Annað sem ykkur dettur í hug (í samráði við kennara).

## Námsmat
- Fyrir fullkomna lausn á grunnkröfunum og skýrslu er mest hægt að fá 6 í einkunn.
- Síðan verður 1 til viðbótar gefinn fyrir hverja aukakröfu sem leyst er. 

## Bjargir
- [Servo mótor](servo.ino)
- [Sonic skynjari](sonic.ino)